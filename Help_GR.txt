Το Sudoku είναι ένα παζλ συμπλήρωσης αριθμών με βάση τη λογική. Σκοπός του είναι να συμπληρωθεί ένας πίνακας 9×9 με
ψηφία ώστε κάθε στήλη, κάθε σειρά και καθένας από τους 9 3x3 υποπίνακες που συγκροτούν τον πίνακα (αποκαλούνται
επίσης "κουτάκια", "τετράγωνα" ή "περιοχές") να περιέχει όλα τα ψηφία από το 1 έως το 9. Ο κατασκευαστής του παζλ
 παρέχει έναν μερικώς συμπληρωμένο πίνακα, ο οποίος για ένα σωστά κατασκευασμένο παζλ έχει μία μόνο δυνατή λύση.
Το Wordoku είναι μια παραλλαγή του κλασικού Sudoku, στην οποία υπάρχουν γράμματα αντί για αριθμούς, που δεν έχει
λειτουργικές διαφορές. Το Killer Sudoku είναι ένα παζλ που συνδυάζει στοιχεία από το Sudoku και το Kakuro.
Ένα κελί είναι ένα μοναδικό τετράγωνο που περιέχει έναν αριθμό μες στον πίνακα, οι σειρές και οι στήλες είναι
οι οριζόντιες και κάθετες γραμμές των 9 κελιών, που αποκαλούνται επίσης κουτί. Στο Killer Sudoku έχουμε επίσης κλουβιά,
τα οποία αποτελούν την ομαδοποίηση των κελιών και διακρίνονται από μια διάστικτη (με τελείες) γραμμή ή με μεμονωμένα
χρώματα, και ένα σπίτι που είναι οποιοδήποτε μη επαναλαμβανόμενο σετ 9 κελιών: μπορεί να χρησιμοποιηθεί ως γενικός όρος
για τη "σειρά", τη "στήλη" ή την "εννιάδα" (ή, στις παραλλαγές του Killer X, "μακριά διαγώνιος"). Το Killer Sudoku
έχει τον επιπλέον κανόνα ότι το άθροισμα όλων των αριθμών  σε ένα κλουβί πρέπει να ταιριάζει με τον μικρό αριθμό
που βρίσκεται στη γωνία του και κανένας αριθμός να μην εμφανίζεται πάνω από μία φορά σε ένα κλουβί (αυτός είναι
ο καθιερωμένος κανόνας για τα Killer Sudoku, και συνεπάγεται ότι κανένα κλουβί δε μπορεί να περιέχει περισσότερα
από 9 κελιά). Το Duidoku είναι μια παραλλαγή που παίζεται από τους παίκτες σε έναν πίνακα 4x4.